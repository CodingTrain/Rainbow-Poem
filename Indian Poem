I love my India!!
Sare jahan se accha hindostan hamara

Hum bulbulain hai iss ki yeh gulsitan hamara

Sare jahan se accha


Ghurbat men hon agar ham rahta hai dil vatan men

Samjho vahin hamen bhi dil hain jahan hamara


Parbat voh sab se uncha hamsaya asman ka

Voh santari hamara voh pasban hamara


Godi men khelti hain is ki hazaron nadiya

Gulshan hai jin ke dam se rashk-e-janan hamara


Aye ab raud ganga voh din hen yad tujhko

Utara tere kinare jab karvan hamara


Mazhab nahin sikhata apas men bayr rakhna

Hindvi hai ham vatan hai hindostan hamara


Yunan o misr o roma sab mil gaye jahan se

Ab tak magar hai baqi nam o nishan hamara


Kuch bat hai keh hasti milati nahin hamari

Sadiyon raha hai dushman daur e zaman hamara


Iqbal koi meharam apna nahin jahan men

Malum kya kisi ko dard e nihan hamara


Sare jahan se accha hindostan hamara

Ham bulbulain hai is ki yeh gulsitan hamara
