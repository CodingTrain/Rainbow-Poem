פזמון ליקינטון
יהודית רביץ
מילים: לאה גולדברג
לחן: רבקה גוילי

לילה לילה מסתכלת הלבנה
בפרחים אשר הנצו בגינה,
בציצי היקינטון בגננו הקטון
לילה לילה מסתכלת הלבנה.

ואומרת הלבנה לעננים
תנו טיפה ועוד טיפונת לגנים
שיפרח היקינטון בגננו הקטון
כך אומרת הלבנה לעננים.

בא הגשם וצלצל בחלוני
שר ניגון עליז לפרח בגני
וענה היקינטון בשמחה ובששון
למטר אשר צלצל בחלוני.

ומחר נצא כולנו אל הגן
ונראה שם את הפרח הלבן,
ולכבוד היקינטון, בני ישיר את הפזמון
ושמחה גדולה מאוד תהיה בגן.	
